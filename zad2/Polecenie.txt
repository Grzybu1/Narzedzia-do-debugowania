1) Plik zad1.cpp zawiera w sobie algorytm sortujący użyty również w zadaniu z profilera. Algorytm posiada błąd. Zadanie to zostało wymyślone w momencie w którym podczas robienia ćwiczenia z profilera do kodu wkradł mi się błąd i odruchowo sięgnąłem po reverse debugging, aby przyspieszyć eliminowanie problemu. Można więc potraktowac to zadanie jako życiowy przykład, których na przedmiocie Metody Numeryczne napotkaliście zapewne wiele.

	a) Zadanie polega na znalezieniu błędu w kodzie zad1.cpp. Kod jako input bierze długość tablicy. Tablica ta wypełniana jest dla przejrzystości samymi piątkami. Wyświetla posortowaną tablicę oraz losową liczbę potrzebną do kolejnego podpunktu. Niestety w posortowanej tablicy wkrada się wartość 0. Należy używając jedynie pojedynczej komendy run znaleźć błąd w programie, a następnie go poprawić. (Jeśli komuś się nie uda to nie szkodzi. Proszę jednak, żebyście się postarali ponieważ całe ćwiczenie opiera się na poruszaniu się w kodzie w obie strony. No i tak będzie szybciej.)
	Sugerowana strategia
		-> Pobieżnie przejrzeć kod, aby zorientować się co po kolei jest wywoływane. Nie trzeba dokładnie analizować algorytmu.
		-> Skompilować zadanie z odpowiednimi flagami.
		-> Uruchomić program wykonywalny, aby zobaczyć problem.
		-> Uruchomić dockera(jeśli nie wiesz jak to odsyłam do pliku InstrukcjeOgolne.txt w katalogu głównym), a następnie użyć rr do nagrania wykonania programu.
		-> Odtworzyć nagranie w powłoce gdb.
			-> Utworzyć breakpoint na koniec maina.
			-> Użyć komendy continue, aby przenieść się na koniec wykonania.
			-> Dodać watchpointa na tablicę, a następnie użyć komendy reverse-continue, aby przenieść się do odpowiedniego punktu.
			-> Wyświetlić interesujące nas zmienne.
			-> Za pomocą watchpointów oraz innych narzędzi dostępnych w gdb oraz narzędzi należących do reverse debuggingu, a w szczególności reverse-next namierzyć źródło problemu
		-> Wyjść z dockera
		-> Poprawić problem
		-> Sprawdzić skuteczność rozwiązania

	b) Zadanie polega na kilkukrotnym uruchomieniu programu normalnie, nagraniu odtworzenia programu w rr, a następnie kilkukrotnym uruchomieniu nagranego trace'a za pomocą rr.
		-> Czy liczba losowa się zmienia?
		-> Dlaczego tak się dzieje?
		-> Jakie ma to dla nas skutki pozytywne oraz negatywne?